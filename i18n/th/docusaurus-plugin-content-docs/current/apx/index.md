---
title: ตัวจัดการแพคเกจ (apx) - Vanilla OS
description: เรียนรู้วิธีการใช้งาน apx, ตัวจัดการแพตเกจของ the Vanilla OS
---

# ตัวจัดการแพคเกจ (`apx`)

`apx` เป็นตัวจัดการแพคเเกจของ Vanilla OS ที่ออกแบบให้ใช้งานง่าย แต่ทรงพลังและรองรับการติดตั้งแพคเกจ
จากหลายแหล่งที่มา โดยที่ไม่ยุ่งกับไฟล์ระบบของผู้ใช้ที่เป็นโฮสต์

## มันทำงานอย่างไร

`apx` นำกระบวนทัศน์แบบใหม่่สู่การจัดการแพคเกจ ซึ่งได้รับความคิดมาจากการใช้ระบบของคุณเป็นเพียง
"กล่อง" บรรจุไฟล์ เพื่อให้ไฟล์ระบบนั้นปราศจากแพคเกจต่างๆ และลดความเสี่ยงในการขัดข้องด้านการเข้ากันไม่ได้ของแพคเกจ หรือแพคเกจที่ถูกสร้างแบบมีปัญหา

ซึ่งสามารถใช้งานได้โดยการติดตั้งซอฟท์แวร์ใน "คอนเทนเนอร์" หรือกล่องบรรจุที่ถูกจัดการโดย 
`apx` และถูกจำกัดการเข้าถึงระบบ แต่ยังสามารถใช้ไดรเวอร์ เซิฟเวอร์หน้าจอ ฯลฯ เดียวกันได้

โฟลเดอร์บ้านของคุณถูกเชื่อมต่อกับกล่องบรรจุ ทำให้คุณสามารถเข้าถึงไฟล์การตั้งค่า หรือข้อมูลต่างๆ
ที่แพคเกจต้องการใช้ และเข้าถึงข้อมูลของคุณของซอฟท์แวร์ที่ติดตั้งแล้วได้ เช่น การเปิดไฟล์ใน LibreOffice

### ระบบของโฮสต์ (ไฟล์ระบบ)

ถึงแม้ว่าการติดตั้งซอฟท์แวร์บนระบบโดยตรงจะขัดกับอุดมการณ์ของโปรเจกต์ แต่ก็มีบางสถานการณ์ที่หลีกเลี่ยงไม่ได้ เช่นการติดตั้งเคอร์เนลใหม่

ในสถานการณ์แบบนี้ คุณใช้ตัวเลือก `--sys` เพื่อหลีกเลี่ยงกล่องบรรจุ และติดตั้งบนระบบโดยตรง
แต่ควรพึงระวังไว้ว่าเราไม่แนะนำวิธีนี้ `apx` ทำงานร่วมกัน `almost` เพื่อปิดการใช้งานการล็อค
ไฟล์ระบบชั่วคราว และอนุญาตให้คุณติดตั้งแพคเกจที่ต้องใช้ และคืนค่าการล็อคไฟล์ในภายหลัง

### แหล่งที่มาหลายๆ แหล่ง

ตามค่าเริ่มต้นแล้ว `apx` สร้างกล่องบรรจุตามระบบ Linux Distribution ที่คุณใช้ (Ubuntu 
22.10 สำหรับ Vanilla OS 22.10) และใช้คำสั่งจากตัวจัดการแพคเกจของระบบนั้น (`apt` for Ubuntu)

อย่างไรก็ตาม การติดตั้งแพคเกจจากระบบที่ใช้ตัวจัดการแพคเกจอื่นๆ ก็สามารถทำได้เช่นกัน 
เช่นการใช้ค่า `--aur` จะสร้างกล่องบรรจุที่มีพื้นฐานจาก Arch Linux ขึ้นมา และ `apx` 
จะจัดการซอฟท์แวร์จาก AUR (และ Pacman) และเชื่อมกล่องบรรจุนี้กับระบบของโฮสต์

เพื่อการทดสอบและการควบคุม เราได้เลือกที่จะจำกัดการใช้งานฟีเจอร์นี้เพื่อการใช้งานแบบเฉพาะเจาะจง 
ณ ตอนนี้ มีเพียงแค่ `--aur` ที่เรารองรับ แต่เราวางแผนที่จะรองรับตัวจัดการแพคเกจ Nix ด้วย

### ชื่อ

ชื่อ `apx` มาจาก **apt (Advanced Packaging Tool)**, ตัวจัดการแพคเกจที่ใช้ใน Debian 
และระบบย่อยที่แยกออกมา (เช่น Ubuntu) และ **X**, ที่จะมองเห็นเป็นเส้น 2 เส้น 
(แทนระบบโฮสต์และกล่องบรรจุ) ซ้อนทับกับ โดยที่กล่องบรรจุอยู่ด้านบน 
หมายความว่ามันถูกใช้งานอยู่บนระบบของโฮสต์

## การใช้งาน

- [Manpage](/apx/manpage)
