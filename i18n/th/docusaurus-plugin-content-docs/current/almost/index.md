---
title: การล็อคไฟล์ระบบ (almost) - Vanilla OS
description: เรียนรู้วิธีการใช้งาน almost, เครื่องมือในการการล็อคไฟล์ระบบตามความต้องการ
---

# การล็อคไฟล์ระบบ (`almost`)

`almost` เป็นเครื่องมือในการล็อคไฟล์ระบบตามความต้องการโดยการเปิด-ปิดไฟล์และโฟลเดอร์ในโฟลเดอร์ราก 
(root) 

## มันใช้งานอย่างไร

การล็อคไฟล์ระบบโดยใช้ `almost` ทำงานโดยการตั้งสถานะ `i` บนทุกไฟล์และโฟลเดอร์
ในโฟลเดอร์ราก, ยกเว้นโฟลเดอร์ที่เก็บไฟล์การตั้งค่าของซอฟท์แวร์
และโฟลเดอร์บ้านของผู้ใช้ (`/home, /etc, /var`).

การทำงานในรูปแบบเดียวกันนี้สามารถใช้คำสั่ง `chattr` แทนได้, แต่ `almost` มอบความสม่ำเสมอ
ของการทำงานโดยการกลับเข้าสู่ค่าเริ่มต้นหลังรีบูตเครื่อง และฟีเจอร์เพิ่มเติมอื่นๆ ในการจัดการ
การล็อคไฟล์ระบบ, เช่นการใช้งานคำสั่งในขณะที่ปิดการใช้งานการล็อคไฟล์ระบบชั่วคราว

### การล็อคไฟล์ระบบตามความต้องการ

เราใช้คำว่าการล็อคไฟล์ระบบ *ตามความต้องการ* เพราะเราสามารถเปิดหรือปิดการใช้งานได้ตลอดเวลา
การล็อคไฟล์ระบบถูกใช้งานเพื่อเพิ่มความปลอดภัยโดยการป้องกันไม่ให้ไฟล์ถูกเปลี่ยนแปลงโดยไม่ได้ตั้งใจ
ดังนั้นมันควรถูกเปิดใช้งานตลอดเวลา

ตามธรรมชาติของมันแล้ว `almost` นั้นพร้อมที่จะใช้งานทันที และใช้งานได้กับทุกระบบไฟล์และการตั้งค่าต่างๆ

### ชื่อ

ชื่อ `almost` มาจากการที่เครื่องมือนี้ไม่ได้ถูกใช้งานเพื่อการล็อคไฟล์ระบบเต็มรูปแบบ
แต่เป็นเพียงแค่เครื่องมือที่ทำให้ล็อคไฟล์ได้ ในขณะที่ยังสามารถแก้ไขไฟล์ต่างๆ ได้เมื่อต้องการ

## มันทำอะไรไม่ได้บ้าง

`almost` ไม่มีการรองรับฟีเจอร์ snapshots. ทุกการเปลี่ยนแปลงจะเกิดขึ้นแบบถาวร และไม่สามารถ
แก้ไขได้นอกจากการสำรองข้อมูล หรือการดาวน์เกรดระบบ เพื่อหลีกเลี่ยงข้อผิดพลาดนี้ คุณควรทดสอบการตั้งค่าใน
เลเยอร์ก่อนยืนยันการเปลี่ยนแปลง เหตุผลในการปิดการใช้งานการล็อคไฟล์ระบบมีเพียงแค่การแก้ไขไฟล์ตั้งค่าที่ไม่ได้อยู่ในโฟลเดอร์ทั่วไป
หรือเพื่อติดตั้งไดรเวอร์ ไม่แนะนำให้ปิดการใช้งานการล็อคไฟล์ระบบเพื่อติดตั้งแอปพลิเคชั่นหรือไลบรารีต่างๆ 
ใช้ [`apx`](/apx/), [`Flatpak`](https://flatpak.org/),
[`Snap`](https://snapcraft.io/) หรือ [`AppImage`](https://appimage.org/) แทน

## การใช้งาน

- [หน้า Manpage](/almost/manpage)
- [เลเยอร์](/almost/layers)
- [การตั้งค่า](/almost/configuration)
