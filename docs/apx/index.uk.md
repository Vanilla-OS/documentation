---
title: Менеджер пакунків (apx) - Vanilla OS
description: Дізнайтеся, як користуватися apx, менеджером пакунків Vanilla OS.
---

# Менеджер пакунків (`apx`)

`apx` - це простий у використанні менеджер пакунків Vanilla OS з підтримкою встановлення пакунків з різних джерел всередині контейнерів без зміни кореневої файлової системи.

## Як це працює

`apx` представляє абсолютно нову парадигму в управлінні пакунками. Ідея полягає у використанні
вашої системи лише як сховище для зберігання ваших файлів, залишаючи її чистою від пакунків
і обмежуючи ризик краху через несумісні, погано зібрані або ж
суперечливі пакунки.

Це досягається шляхом встановлення програмного забезпечення всередині одного або декількох контейнерів, повністю керованих `apx`, з обмеженим доступом до ресурсів вашої системи, але з можливістю використання тих самих драйверів, Display-сервера тощо.

Ваш домашній каталог відображається всередині контейнера, тому ви можете отримати доступ до ваших
конфігураційних файлів, налаштувань та інших важливих даних, необхідних встановленим
пакунків, а також мати доступ до ваших файлів зі встановленого
програмного забезпечення, наприклад, відкривши файл у LibreOffice.

### Хост-система

Хоча встановлення програмного забезпечення на хості суперечить ідеології проєкту, існують випадки, коли це необхідно. Наприклад, коли вам потрібно
встановити модуль ядра або драйвер.

У таких випадках ви можете скористатися командою `abroot exec apt install <назва_пакунка>` або `abroot shell apt install <назва_пакунка>`, щоб обійти контейнер і встановити безпосередньо на хост, _але майте на увазі, що це не рекомендується_.

### Кілька джерел

За замовчуванням `apx` надає контейнер на основі вашого дистрибутиву Linux (Ubuntu
22.10 для Vanilla OS 22.10) і обгортає всі команди у Ваш менеджер пакунків (`apt` для Ubuntu).

Проте, ви можете встановити пакунки з пакунків інших дистрибутивів. Наприклад, за допомогою перемикача `--aur` буде створено новий контейнер на основі Arch Linux. Тут `apx` керуватиме пакунками
з AUR (Pacman і yay), тісно інтегруючи їх з хост-системою. Використання прапора `--dnf` з `apx` призведе до створення нового контейнера на основі Fedora Linux. У цьому випадку `apx` керуватиме пакунками з репозиторію Fedora DNF, тісно інтегруючи їх з хост-системою.

Для пакунків з графічним інтерфейсом, створених всередині контейнерів `apx`, буде автоматично створено файли `.desktop` і додано до меню Програми. Ці програми буде показано поряд з іншими програмами у меню "Відкрити за допомогою" у nautilus. Пакунки з графічним інтерфейсом, встановлені у контейнерах, буде показано у розділі "Підсистеми" у [Центрі керування ваніллю](/docs/vanilla-control-center).

Задля контролю якості ми обмежуємо цю можливість певними реалізаціями. Наразі підтримуються лише прапори `--aur` та `--dnf`, але у майбутньому ми плануємо реалізувати підтримку і для менеджера пакунків Nix.

### Найменування

Назва `apx` походить від **apt (Advanced Packaging Tool)**, менеджера пакунків, який використовується у Debian та його похідних. **X** складається з двох рядків (хост і контейнер), що перекривають один одного, де контейнер знаходиться зверху, тобто він знаходиться поверх хост-системи.

## Використання

-   [Manpage](/docs/apx/manpage.uk)

### Автори
```text
Спільнота Vanilla OS
Переклад: Сапуцький Петро (@voxelin)
```